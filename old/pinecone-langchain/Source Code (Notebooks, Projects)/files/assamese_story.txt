জলকুঁৱৰী মন্ত্ৰ


এখন দেশত এটা মাছমৰীয়া আছিল। নাম আছিল সুনাৰাম। সি সদায় কলঙত নাওঁ লৈ মাছ মাৰিবলৈ যায় আৰু সেই মাছ বেছি ঘৰ চলায়। দিনক দিনে মাছমৰীয়া বাঢ়িবলৈ ধৰাত সুনাৰামে আগৰ দৰে মাছ নোপোৱা হ'ল। নাওঁ খনো ইমান ভাল অৱস্থাত নাছিল। নাওঁৰ মাজ অংশত এটা ফুটা আছিল, যাৰ বাবে সি মাজে মাজে পানী সীচিব লগীয়া হয়। জাল খনো কিছু কিছু ঠাইত ফুটা ওলাবলৈ ধৰিলে। ঘৰত সি সদায় ঘৈনীয়েকৰ গালি শুনিব লগীয়া হয়। ঘৰৰ অভাৱ বোৰ কেনেকৈ পুৰ কৰিব পাৰি তাৰ চিন্তাত সি সদায় নৈ পাৰতে বহি সময় কটায়।

এদিনাখন ৰাতিপুৱাই ধাৰাষাৰ বৰষুণ পৰা দেখি, মাছৰ উজান আহিব বুলি সি জাল খন লৈ নৈ পাৰলৈ গ'ল।নাওঁ লৈ সি নৈ মাজ পালেগৈ। জাল মাৰে হে মাৰে কিন্তু মাছ হ'লে এটাও জালত নপৰে। বহু সময় মূৰত জালত এটা ডাঙৰ বস্তু লগা যেন পালে।বস্তুটো ইমানে গধূৰ আছিল যে সি জাল খন নাওঁত তুলিব পৰা নাছিল। কিন্তু সিও জালখন এৰি  নিদিলে। জাল খন টনাত ইমানে মগ্ন হৈ গৈছিল যে সি পাহৰি গ'ল যে তাৰ নাওঁ খন পানীৰে ভৰিবলৈ ধৰিলে।নাওঁ খনৰ কথা ভাবোতেই জাল খনৰ সৈতে সেই বস্তুটোৱে সুনাৰামক পানীত পেলাই দিলে। আচৰিত হৈ সুনাৰামে দেখিলে যে জালত লগা বস্তুটো মাছ নহয় সেইটো এজনী জলকুঁৱৰী হে। জলকুঁৱৰীয়ে সুণাৰামক শুধিলে যে সি ইমান বৰষুণত কিয় মাছ মাৰিব আহিছে। তেতিয়া সুণাৰামে তাৰ সকলো দুখৰ কথা ক'লে। জলকুঁৱৰীয়ে তাৰ অভাৱৰ কথা শুনি তাক এটা মন্ত্ৰ শিকাই দিলে। "জলৰ ৰাণী জলপৰী মাছৰ বৰষুণ দে...অই মোৰ নাওঁখনিত মাছৰ উজান দে।" এই মন্ত্ৰ টো মাতিলে মাছ বৰষুণ পৰা দিব আৰু আকৌ "জলৰ ৰাণী জলপৰী মাছৰ বৰষুণ থাম...অই মোৰ নাওঁখনিত মাছৰ উজান থাম।" এই মন্ত্ৰ মাতিলে মাছ পৰা বন্ধ হৈ যাব। আৰু ক'লে কিন্তু বেছি লোভ নকৰিবা নহ'লে তোমাৰেই বিপদ হ'ব। কথা মতে সুণাৰামে মন্ত্ৰ মাতি চালে আৰু তাৰ নাওঁ খন মাছেৰে ভৰিবলৈ ধৰিলে। সি আকৌ মন্ত্ৰ টো মতাত মাছ পৰা বন্ধ হৈ গ'ল।

এনে দৰে সুণাৰামে মাছ বেছি বেছি ধনী হৈ গ'ল। তাক দেখি আন মাছমৰীয়া সকলৰ মাজত হোৱা দোৱা লাগিল। সিহঁতে সন্দেহ কৰিবলৈ ল'লে। এদিনাখন  সুণাৰামে মাছ ধৰা ঠাইত সকলো মাছমৰীয়াই মনে মনে জুপি চাই দেখিলে যে মাছবোৰ তাৰ নাওঁত বৰষুণ পৰা দিছে। সকলোৱেই আচৰিত হৈ ৰʼল। সুণাৰাম পাৰলৈ অহাত তাক সকলোৱে আগুৰি ধৰি ৰহস্য টো সুধিলে। নকʼলে তাক মাৰি দিয়া ভাবুকি দিলে।এই কথা শুনি সুণাৰামে বৰ দুখ পালে। সিও মনতে বুদ্ধি খাজিলে। সিও সিহঁতক অকল মাছ পৰি থকা মন্ত্ৰ টো হে কʼলে। মাছ ৰৈ যোৱা মন্ত্ৰ টো নকলে।সুণাৰামৰ কথা শুনা লগে লগে সকলো মাছমৰিয়াই নাওঁ লৈ বিলৰ মাজ পালেগৈ আৰু লগে লগে মন্ত্ৰটো মাতি দিলে। মন্ত্ৰ মতে সকলো নাওঁ মাছেৰে ভৰিবলৈ ধৰিলে। সিহঁতে ফুৰ্তিত থাকিব নোৱাৰা হ'ল কিন্তু  নাওঁ সম্পূৰ্ণ মাছেৰে ভৰি যোৱা পাছতো যেতিয়া মাছৰ বৰষুণ দিয়ে থকা হ'ল তেতিয়া সিহঁত চিন্তিত হ'ল। লাহে লাহে নাওঁৰ সৈতে সিহঁটো ডুবিবলৈ ধৰিলে আৰু লগে লগে প্ৰত্যেককে জলকুঁৱৰীয়ে পানী তলত লৈ গ'ল। কথাতে কৈ নহয় লোভেই পাপ পাপেই মৃত্যু। এনেদৰে সকলো লোভী মাছমৰীয়াৰ মৃত্যু হ'ল আৰু সুণাৰামে নিজৰ মাছ খিনি লৈ ঘৰলৈ ঘূৰি আহিল।




বাঘ আৰু বগলী


এখন হাবিত এটা বাঘ আছিল। এদিনাখন মাংস খাই থাকোঁতে তাৰ ডিঙিত এডাল হাঁড় লাগিল। বহু চেষ্টা কৰিও সি ডিঙিৰ পৰা হাড়ডাল এৰুৱাব নোৱাৰিলে। ইফালে ডিঙিত হাড়ডাল লাগি থকা কাৰণে সি একো খাব-ল'ব নোৱাৰা হ'ল। সেয়েহে সি হাবিৰ আন আন পশু পক্ষী যাকে য'তে পায় ডিঙিৰ হাড়ডাল এৰুৱাই দিবলৈ কাতৰ মিনতি কৰিলে। কিন্তু কোনো তাৰ ওচৰলৈ নাহিল, সকলোবিলাকে ভয়তে পলায় ৷

এইদৰে হাবিৰ মাজত ঘূৰি ফুৰি বাঘটোৱে এটা বগলীক লগ পালে। বগলীক দেখিয়েই বাঘটোৱে বৰ আদৰৰে মাত লগালে- “হেৰা বগলীবাই ! কাম এটা কৰি দিব পাৰিবা নে? মোৰ ডিঙিত হাড় এডাল লাগি আছে। তুমি যদি তোমাৰ দীঘল ঠোঁটটোৰে হাড়ডাল উলিয়াই দিয়া তেনেহ'লে মই তোমাক এটা বহুমূলীয়া উপহাৰ দিম। 

উপহাৰৰ লোভত বগলীটোৱে বিপদৰ কথা চিন্তা নকৰি বাঘটোৰ মুখত মূৰটো সুমুৱাই দিলে আৰু তাইৰ দীঘল ঠোঁটেৰো হাঁড়ডাল কামুৰি বাহিৰলৈ উলিয়াই আনিলে। হাঁড়ডাল উলিয়াই অনাৰ পিছত বগলীটোৱে বাঘক ক'লে- এতিয়া মোৰ উপহাৰ দিয়া।”

বগলীৰ কথা শুনি বাঘটোৱে গুজৰি গুমৰি ক’লে— “কি কৈছ! তোক উপহাৰ লাগে? মোৰ মুখত ডিঙি সুমুৱাই আজিলকৈ কোনো সাৰি যাব পৰা নাই। তোৰ যে ভালে ভালে প্ৰাণ ৰক্ষা পৰিল সেয়ে তোৰ বাবে ডাঙৰ উপহাৰ । ইয়াতকৈ আৰু ডাঙৰ উপহাৰ তোক কি লাগে? তোৰ যদি জীয়াই থকাৰ ইচ্ছা আছে তেতিয়াহ'লে এতিয়াই মোৰ ওচৰৰপৰা আঁতৰহ।”

বাঘৰ কথা শুনি বগলীটোৱে ভয়তে সেই ঠাইৰপৰা আঁতৰি গ'ল। 

নীতিকথা : শত্ৰুৰ ছলাহী কথাত কেতিয়াও ভোল যাব নালাগে।



পৰুৱা আৰু পাৰ চৰাই


বহাগ মাহৰ এদিন আবেলি এটা তোতা বৰ পিয়াহ লাগিছিল। তৃষ্ণাৰে তেওঁৰ কণ্ঠ স্বৰ শুকান আছিল। কিন্তু তেওঁ সহজে কোনো ঠাইত পানী খাব নোৱাৰিলে।

পিছত, তেওঁ পানী খাবলৈ ওচৰৰ নদীত উপস্থিত হৈছিল। নদীৰ পাৰৰ পৰা পানী খাই থাকোতে তেওঁ পিছলি পৰে। পানীত পৰিল। পানীৰ সোঁতে তেওঁক উৰুৱাবলৈ আৰম্ভ কৰিলে। তেওঁ তেওঁৰ সৰ্বশ্ৰেষ্ঠ প্ৰচেষ্টাস্বত্বেও উঠিব নোৱাৰিলে। সি পানীত ভুকিবলৈ ধৰিলে। সেই নদীৰ পাৰত থকা এটা গছ এটা তীৰৰ পাৰত বাস কৰিছিল। সেই পাৰটোৱে তোতাটোক পানীৰ সোঁতত উটি যোৱা দেখিছিল। তোতাটোৰ দুৰ্দশা দেখি চৰাইটোৰ মনটো তেওঁৰ প্ৰতি সদয় আছিল। তেওঁ লগে লগে ওঁঠৰ সৈতে এটা শুকান পাত কামুৰি ছিল আৰু তোতাটোৰ সন্মুখত পানীত পেলাই দিছিল। তোতাটো সহজে পাতৰ ওপৰত উঠিছিল। বতাহে বতাহত ভাঁহি আহি নদীৰ পাৰত খুন্দা মাৰিলে। তাৰ পিছত তোতাটো লগে লগে বাওঁফালে উঠিল। এনেদৰে বেংকৰ লাভালাভৰ বাবে চৰাইটোৰ জীৱন ৰক্ষা পৰিছিল।

তেতিয়া এইটো বহুত দীঘলীয়া সময় হৈ গৈছে। এদিন হাতত ধনু আৰু কাড় লৈ এজন চৰাই চিকাৰী চিকাৰৰ সন্ধানত পাৰ হৈ যোৱা গছৰ তলত উপস্থিত হৈছিল। চিকাৰীজনে বেংকটো দেখি ছিল আৰু তাক হত্যা কৰিবলৈ ধনুত কাড় মাৰিছিল। সেই সময়ত, তোতাটোৱে চিকাৰীটোক দেখিছিল, কিন্তু চৰাইটোৱে চিকাৰীটোৰ উপস্থিতিৰ বিষয়ে নাজানিছিল। চিকাৰীটোৱে কাড়টো এৰি যোৱাৰ লগে লগে তোতাটোৱে লৰচৰ কৰিলে আৰু চিকাৰীৰ ভৰিখন খুব জোৰেৰে কামুৰিলে। তোতাটোৰ কামোৰত চিকাৰীৰ হাত কঁপি উঠিল। ফলস্বৰূপে, চিকাৰীৰ লক্ষ্য টো বিপথগামী হৈ পৰিল আৰু তীৰটো পাৰৰ গাঁতত নপৰি ল'লে আৰু ইয়াৰ কাষেৰে পাৰ হৈ গ'ল। তেতিয়া বেংকটোৱেও চিকাৰীজনক দেখিছিল আৰু ভয়ত উৰি গৈছিল। এনেদৰে কপৌটোৰ বাবে সেইদিনা চিকাৰীৰ জীৱন চিকাৰীৰ কবলৰ পৰা ৰক্ষা পৰিছিল।

নৈতিকতা: আপুনি ভাল কৰিলেহে লাভালাভ প্ৰাপ্ত কৰিব পাৰি।



কাছ আৰু ঈগল

এখন বিলত এটা কাছ আছিল । সেই কাছটোৰ ঈগল এটাৰ সৈতে বৰ মিতিৰালি আছিল। যেতিয়াই ঈগল চৰাইটো বিলখনৰ ওপৰেদি উৰা মাৰি যায়, তেতিয়াই এবাৰ হ'লেও বিলত থকা কাছটোৰ সৈতে সু-দুখৰ কৰা পাতে, ৰং-ধেমালি কৰে। এনেকৈয়ে সিহঁতৰ বন্ধুত্ব ক্ৰমে গভীৰ হয় ৷

ঈগল চৰাইটোৱে আকাশত উৰি ফুৰিব পাৰে, তাকে দেখি কাছৰো আকাশত উৰিবৰ খুব মন যায়। এদিনাখন কাছই ঈগলক অতি কোমাল মাতেৰে ক'লে— বন্ধু, মোৰ তোমাৰ নিচিনাকৈ আকাশত উৰি ফুৰিবৰ মন গৈছে। মোৰ এই হেঁপাহ তুমি পূৰ কৰিবা নে ?

কাছৰ কথা শুনি ঈগল চৰাইটো কিছু আচৰিত হ'ল আৰু কাছক ক’লে “বন্ধু, মোৰ দৰে তোমাৰ ডাঙৰ ডাঙৰ ডেউকা নাই। গতিকে তুমি আকাশত উৰাৰ আশা নকৰিবা, কাৰণ ম‍ই যেনেকৈ তোমাৰ দৰে পানীত ডুব মাৰি সাতুৰিব নোৱাৰোঁ ঠিক তেনেকৈ দুখন পাখি অবিহনে তুমিও আকাশত উৰিব নোৱাৰা । তুমি যদি আকাশত উৰিবলৈ যোৱা তেতিয়া ওপৰৰপৰা পৰি তোমাৰ মৃত্যুহে হ'ব।”

কিন্তু কাছই কোনো মতেই ঈগলৰ কথা নুশুনিলে । সি ঈগলক ক’লে— “নহয় বন্ধু তেনেকৈ নক’বা। তুমি মাথোন ঠেং দুটাৰে খামোচ মাৰি ধৰি মোক আকাশৰ বহু ওপৰলৈ তুলি নিয়া আৰু তাৰপৰা এৰি দিবা। তেতিয়া ম‍ই নিজেই অনায়াসে উৰিব পাৰিম।”

এনেকৈয়ে কাছটোৱে ঈগলক আকাশলৈ উৰুৱাবলৈ নিয়াৰ কথাটোতে অঁকৰাৰ দৰে লাগি থাকিল। একেটা কথাতে কাছটোৱে লাগি থকাত ঈগলটোৱে উপাই নাপাই কাছটোক আকাশলৈ উৰুৱাবলৈ নিয়াৰ কথাটোত ৰাজী হ'ল। সেই উদ্দেশ্যে এদিন ঈগলে তাৰ শক্তিশালী দুয়োটা ঠেঙেৰে কাছটোক খামোচ মাৰি ধৰি আকাশলৈ উৰুৱাই লৈ গ'ল। এইদৰে উৰি গৈ গৈ সিহঁত আকাশৰ বহু ওপৰ পালেগৈ। তেতিয়া ঈগলে কাছক ক'লে— “বন্ধু, এতিয়া তুমি নিজে উৰিবলৈ চেষ্টা কৰা, ম‍ই তোমাক এৰি দিম।”

এই বুলি ঈগলে কাছটোক এৰি দিয়াৰ লগে লগেই কাছটো তললৈ সৰি পৰিল আৰু তলত থকা পাহাৰৰ শিলত মুখ থেকেচা খাই মৰি থাকিল।

 নীতিকথাঃ অহংকাৰেই পতনৰ মূল

Assamese moral story for kids 1
goat image


জোনৰ তিনিটা ছাগলীৰ পোৱালী আছিল । তাই ছাগলী পোৱালী তিনিটাক খুবেই মৰম কৰিছিল । তাই যেতিয়া স্কুলললৈ যায় তেতিয়া তাই ছাগলীৰ পোৱালী কেইটাক খাবলৈ ঘাঁহ দি যায় আকৌ তাই যেতিয়া স্কুলৰ পৰা উভতি আহে তেতিয়া ছাগলী পোৱালি কেইটাৰ বাবে ঘাঁহ বা অন্য খোৱা বস্তু লৈ আহে ।

এদিন তাই স্কুলৰ বাবে দেৰি হোৱাত ছাগলী পোৱালী কেইটাক ঘাঁহ দিবলৈ পাহৰি গল আৰু তাই স্কুললৈ গুচি গল ।আহোঁতে তাই ছাগলী পোৱালী কেইটাৰ বাবে ঘাঁহ লৈ আহিছিল কিন্তু তাই ঘৰত আহি দেখে যে ছাগলী পোৱালী কেইটা ঘৰত নাই । তাইৰ তেতিয়া মনত বৰ দুখ লাগিল আৰু তাই কান্দিবলৈ ধৰিলে আৰু ওচৰৰ পথাৰত বিচাৰিবলৈ ধৰিলে কিন্তু তাই বিচাৰি নাপালে । তাইৰ বৰ দুখ লাগিল আৰু পথাৰৰ আলিত বহি কান্দিবলৈ ধৰিলে । সন্ধিয়া হৈ অহাৰ লগে লগে ছাগলী পোৱালি কেইটা ঘাঁহ খাই লাহে লাহে ঘৰৰ ফালে আগ বাঢ়ি আহিল আৰু জোনে ছাগলী কেইটা দেখা পালে । ছাগলী কেইটা দেখা পাই তাইৰ মনটো ভাল লাগিল আৰু তাই ভাবিলে যে ছাগলী কেইটাৰ ভোক লাগিছিল বাবে ছাগলী কেইটা ঘৰৰ বাহিৰলৈ ওলাই আহি ঘাঁহ খাইছিল । তাইৰ যেতিয়া ভোক লাগে তেতিয়া তাই মাকক কয় কিন্তু ছাগলী কেইটাৰ মাকো নাই আনকি ছাগলী কেইটাই ভোক লাগিছে বুলি মুখেৰে মাটিবও নোৱাৰে । তাইৰ দুখ ও লাগিল আৰু ছাগলী পোৱলী কেইটা ঘূৰাই পোৱাৰ বাবে সুখী ও হল ।

নীতি শিক্ষা :- জোনবোৰ মানুহে আনৰ দুখ কষ্ট বুজি পাই সিহঁতৰ দুখ খুব কমেই হয় আৰু হলেও সেই দুখ ক্ষন্তেকীয়া ।
Assamese Moral Story 2
কন আৰু মন

কন আৰু মন দুয়ো বৰ ভাল বন্ধু আছিল । এদিন দুয়ো বন্ধু ফুৰিবলৈ ওচৰৰ গাওঁৰ চাৰিআলিলৈ গৈছিল । গাওঁৰ বাটেৰে যাত্ৰা কৰি থাকোতে কনে ৰাস্তাত এটা মোবাইল পালে আৰু সি আনন্দত মতলীয়া হৈ কলে বাঁহ কি বঢ়িয়া মোবাইল ।

কিন্তু মনে তাক কলে আমি দুয়ো একেলগে ফুৰিবলৈ আহিছোঁ আৰু মোবাইলটো দুয়োজনে দেখিছোঁ সেইবাবে মোবাইলটো দুয়োজনৰে । কিন্তু কণ মান্তি নহল আৰু কলে মোবাইলটো মই ৰাস্তাৰ পৰা তুলিছোঁ সেইবাবে মবিলটো মোৰ ।

মোবাইলটো পাই কনে নিজৰ পকেটত ভৰাই ললে আৰু দুয়ো ৰাস্তাৰ কাষেদি খোজকাঢ়ি আগবাঢ়িবলৈ ধৰিলে । অকণমান যোৱাৰ পাছত দুয়োয়ে দেখিলে যে ৰাস্তাত পুলিচে কিবা চেকিং কৰি আছে । দুয়ো আগবাঢ়ি যোৱাত পুলিচ দুয়োকে ৰখালে আৰু সিহঁতৰো চেকিং কৰিলে আৰু কনৰ পকেটত মোবাইলটো পালে আৰু তাক চোৰ বুলি ধৰিলে ।

পুলিচে কলে ইয়াক ধৰি জেললৈ লৈ বল । তেতিয়া কনে মনক কলে আমি বিপদত পৰিছোঁ । তেতিয়া মনে কলে আমি নহয় তুমি বিপদত পৰিছা ।

নিতি শিক্ষা :- আমি কেৱল দুখতে নহয় সুখতো বন্ধুক বিচাৰিব লাগে ।
Assamese Moral Story 3
এহাল চৰাই

এজোপা গছত এহাল চৰাই বাস কৰিছিল । কিছু দিন পাছত সিহঁতৰ দুটা পোৱালিৰ জন্ম হল আৰু চৰাই কেইটা নিজৰ পোৱালি কেইটাৰ সৈতে বহুত সুখত বাস কৰিছিল । এদিন অহাৰ আনিবলৈ যাওঁতে চৰাই পোৱালি কেইটাৰ দেউতাকক চিকাৰীয়ে মাৰি পেলালে । চৰাই পোৱালি কেইটাক তাৰ মাকে বহুত কষ্ট কৰি ডাঙৰ দীঘল কৰিছিল ।


কিন্তু বাৰিষাৰ দিনত চৰাই জনীয়ে প্ৰায় দুদিন ধৰি আহাৰ আনিবলৈ যাব নোৱাৰাত চৰাই পোৱালি কেইতা ভোকত বৰ কৈ কান্দিবলৈ ধৰিলে ।
চৰাই পোৱালি কেইটা ভালকৈ উৰিব নোৱাৰাৰ বাবে মাকে সিহঁতক এৰি যাবলৈ ও ভয় কৰিছিল কিন্তু চৰাই পোৱালি কেইটাৰ ভোক লগাৰ বাবে
চৰাই পোৱালি কেইটাই বৰ কয় কান্দিবলৈ ধৰিছিল । ইফালে ধাৰাসাৰ বৰষুণ মাক ভাল কৈ উৰিব ও নোৱাৰা হৈছিল তথাপিও উপায় নাপাই মাকে অহাৰ বিচাৰি গল আৰু অহাৰ আনিলে । আহাৰ খাই চৰাই পোৱালী কেইটাৰ ভোক ঠাণ্ডা হল আৰু সিহঁতে খেলিবলৈ ধৰিলে ।

নীতি শিক্ষা :- সংসাৰত মাকৰ মমতাৰ বাহিৰে আন একো নাই । যিমানে বিপদ নহওক কিয় মাকে নিজৰ লৰা ছোৱালী কেইটাক বিপদৰ পৰা বচোৱাৰ চেষ্টা কৰে ।


Assamese Moral Story 4
খেতিয়ক

এখন গাওঁত এজন খেতিয়ক আছিল । সি দুখীয়া হোৱাৰ স্বত্তেও তাৰ নিজৰ বুদ্ধিৰে ঘৰখন ধুনীয়াকৈ চলাই লৈ গৈছিল আৰু সি লাহে লাহে তাৰ কৰ্ম আৰু বুদ্ধিৰে ধনী হৈ গৈছিল ।


ধনী হৈ যোৱাৰ লগে লগে তাৰ শত্ৰু ও বাঢ়িবলৈ ধৰিলে । এদিন সি বজাৰলৈ এহাল গৰু কিনিবলৈ গল । তাৰ শত্ৰুবোৰে এই কথাটো গম পালে আৰু বাটতে ৰখি থাকিল যাতে তাৰ অনিষ্ট কৰিব পাৰে ।

গৰু হাল কিনি খেতিয়কজন ৰাতি নিজৰ ঘৰৰ ফালে লাহে লাহে ৰাওনা ধৰিলে । খেতিয়কজন আহি থাকোঁতে তাৰ শত্ৰুবোৰে হাতত হেংদাং লৈ তাক আগুৰি ধৰিলে আৰু কলে তোমাৰ ওচৰ যি আছে গোটেইবোৰ আমাক দি দিয়া । খেতিয়ক জনে ভয়ত গৰুহাল কিনাৰ পাছত যি অলপ মান টকা ঘূৰি আহিছিল গোটেইবোৰ ধনবোৰ দিলে আৰু কলে এতিয়া মোক যাবলৈ দিয়ক । কিন্তু তাৰ শত্ৰু বোৰে কলে আমাক তোমাৰ গৰুহালো লাগিব ।

উপায় নাপাই খেতিয়ক জনে নিজৰ গৰু হলো দি দিলে । কিন্ত মনে মনে খেতিয়ক জনে নিজৰ গৰু হাল ঘূৰাই পাবলৈ এটা বুদ্ধি পাঙিলে আৰু কলে দাদা আপোনালোকক মই মোৰ গোটেই বোৰ দি দিলো কিন্তু আপুনি মোক এটা সহায় কৰিব নে ? শত্ৰু জনে কলে কেনেকুৱা ধৰণৰ সহায় ? খেতিয়ক জনে কলে মই মোৰ পত্নীক ঘৰত বজাৰলৈ আহিছো বুলি কৈ আহিছো এতিয়া যদি মই খালি হাতেৰে ঘৰলৈ যাও পত্নীয়ে মোক ঘৰত খোদাই নেৰিব । আপুনি নিয়া বস্তুবোৰৰ বিনিময়ত মোক কিবা এটা দি যাওক যাতে মই ঘৰত নিজৰ পত্নীক কিবা আনিছোঁ বুলি কব পাৰো ।


শত্ৰুটোৱে কলে নাই মই একো দিব নোৱাৰো । খেতিয়ক জনে হাতে ভৰিয়ে ধৰিলে আৰু কলে আপোনাৰ যদি দিবলৈ একো নাই আপোনাৰ হাতত থকা হেংদাং খনকে দিয়ক । বহুত সময় কাকুটি মিনতি কৰাৰ ফকত শত্ৰুটো মান্তি হল আৰু কলে হব লোৱা ।


হেংদাং খন দি শত্ৰুতোৰ হাতত অস্ত্ৰ নোহোৱা হল আৰু আনফালে হেংদাং খন পাই খেতিয়ক জনে শত্ৰু তোক কলে এতিয়া কলৈ যাবি মোৰ গৰু আৰু টকা পইচা সকলো ঘূৰাই দিয়া । উপায় নাপাই শত্ৰুটোৱে গোটেইবোৰ ঘূৰাই দিলে ।

নীতি শিক্ষা :- এতিয়া আপোনাৰ বাবে এটি প্ৰশ্ন এই সাধুটোৰ নীতি শিক্ষা কি হব পাৰে আপুনি কমেণ্ট কৰি জনাওক ।


Moral Story in Assamese 5

কণ আৰু মন দুয়ো ভাই ককাই আছিল সিহঁত বৰ চঞ্চল আৰু পঢ়া শুনাত ও ভাল আছিল । সিহঁতে খেলিবলৈ বৰ ভাল পাইছিল । কিন্তু সিহঁতৰ ঘৰত বৰ বেছি নিগনিৰ উৎপাত আছিল । কেতিয়াবা কন আৰু মনৰ কিতাপ আৰু কেতিয়াবা সিহঁতৰ কাপোৰ গোটেই বোৰ কুটি পেলাইছিল । সিহঁতে বৰ অশান্তি পাইছিল নিগনিৰ পৰা ।

এদিন কণ আৰু মন দুয়ো সিহঁতৰ বাৰীৰ পাছফালে খেলি আছিল । খেলি থাকোতে সিহঁতে মেকুৰীৰ কন্দাৰ শব্দ শুনিবলৈ পালে । কণ আৰু মন দুয়ো মিলি মেকুৰীৰ পূৱলাই কেইটাক গাখীৰ আৰু খোৱা বস্তু দিলে । হয়টো মেকুৰীৰ পোৱালি কেইটা কোনোবাই এৰি থৈ গৈছিল আৰু মেকুৰীৰ পোৱালি কেইটাৰ ভোক লগাৰ বাবে সিহঁতে কান্দিছিল ।

কণ আৰু মনে খোৱা বস্তু দি মেকুৰীৰ পোৱালি কেইটাক ঘৰলৈ লৈ আহিল আৰু পুহ পাল দিলে দিনে দিনে মেকুৰী কেইটা ডাঙৰ হৈ আহিল । ডাঙৰ হোৱাৰ পাছত মেকুৰী কেইটাই নিগনি খেদিবলৈ আৰম্ভ কৰিলে । যাৰ ফলত কণ আৰু মনৰ কিতাপ কাপোৰ নিগনীবোৰে কুটিব নোৱাৰা হল আৰু লাহে লাহে ঘৰটোৰ পৰা নিগনিও কমি গল ।

নীতি শিক্ষা :- আনক সহায় কৰিলে বেলেগে নিজক সহায় কৰিব ।


Assamese story with moral 6

প্ৰশান্ত প্ৰতি বছৰে গৰমৰ বন্ধত মোমায়েকৰ ঘৰলৈ গৈছিল । তাক আইতাকে বৰ মৰম কৰিছিল আৰু সিও তাত থাকি বৰ ভাল পাইছিল । তাত সি বন্ধু ও বনাছিল এজনৰ নাম আছিল প্ৰণৱ আনজনৰ নাম আছিল মিঠু । লাহে লাহে সিহঁত বৰ ভাল বন্ধু হৈছিল । সিহঁতে একেলগে খেলিছিল আৰু গছত উঠি আম পাৰিছিল । সিহঁতে আম খাই বৰ ভাল পাইছিল ।

এদিনাখনৰ কথা প্ৰশান্তয়ে গছত উঠি আমি পাৰি থকা অৱস্থাত গছৰ পৰা পৰি তাৰ হাত ভাঙি গৈছিল । সি বৰ দুখ পাইছিল । তাৰ লগত থকা বন্ধু কেইটাই তাক ততালিকে ধৰি ঘৰলৈ লৈ গৈছিল আৰু সি বিচনাত থকা দিন কেইটাত প্ৰণৱ আৰু মিঠুয়ে তাৰ বাবে সদায় আম আনিছিল ।

নীতি শিক্ষা :- বন্ধু সুখ দুখঃ ৰ লগৰী সিহঁতৰ লগত সদায় মিলা প্ৰীতিকৈ থাকিব লাগে |